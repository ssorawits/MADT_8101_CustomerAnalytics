review_body
"มาแล้ว ร้านโปรดในดวงใจ ร้านนี้เวลาจะมากินเตรียมตัวเด้อ อดข้าวทั้งวัน เพื่อมากินเลยแหละ ต้องได้รอคิวนะครับ ขึ้นอยู่ว่า จะทานเวลาคนแน่นรึว่าคนน้อย ถ้าสาขาเซนทรัลเวิล์ดคือ รอคิวนานเลยล่ะ วันนี้เลยมากินที่นี้ นัดเพื่อนไว้ที่นี่ครับ
เนื้อสไลด์ หมูสไลด์ เนื้อสไลด์ เนื้อ ไก่ไม้ไผ่ ขนมไดฟุกุ รสคัสตาร์ดน้ำจิ้ม ไอติมบ๊วย
ร้านนี้ผมชอบมาก น้ำจิ้มอร่อย พึงพอใจมากครับ แกว่งเนื้อให้สุกแล้วลงชุบไข่ กินเลย อร่อยมาก"
"ร้านโมโม่พาราไดซ์เป็นร้านบุฟเฟ่ชาบูร้านดังที่มักจะตั้งอยู่ตามห้างสรรพสินค้าต่างๆสำหรับใครที่ชอบทานชาบูร้านนี้น่าจะเป็นที่ถูกใจของใครหลายคนเพราะมีเนื้อให้เลือกเยอะทั้งเนื้อวัว เนื้อหมู เนื้อเป็ด โดยที่เนื้อคุณภาพค่อนข้างดี น้ำซุปส่วนตัวผมรู้สึกว่ารสชาติเค็มไปหน่อย แต่พอทานได้ครับ
ก่อนจบท้ายมื้ออย่าลืมทานไอศครีมที่นี่เพราะมีให้เลือกหลายรสชาติที่ชอบมากคือชาโคล และ ชาเขียว สั่งมาทานพร้อมขนมไดฟูกุ เป็นอันจบมื้ออิ่มอร่อยราคาไม่แพง"
"แกคือร้านชาบูในดวงใจของฉัน คิดอะไรไม่ออกพรุ่งตัวมาโมโม่จ้า
ชอบมากเนื้อร้านเค้าเนี่ยแล้วยิ่งไอไก่ไม้ไผ่นะ คือมันจะอร่อยเกินไปป่ะเอาจริงๆที่ชอบที่สุดเลยก็คือน้ำซุป คือมันเป็นเอกลักษณ์ประจำร้านมากแล้วไหนจะน้ำจิ้มงาของโมโม่อีกคือมันอร่อยไปหมดเลยอ่ะ
แล้วแกดูไอติมของหวานที่ฉันกินไปคือมันเยอะมากบอกเลยว่ามาร้านเดียวจบครบทั้งของคาวของหวาน"
"ร้านชาบูชื่อดัง ใครๆก็ต้องรู้จัก “MoMo Paradise” สาขาเทอร์มินัล 21 อโศก ชั้น 4 ฝั่งด้านหน้าห้าง ไปถึงเวลาประมาณ 6 โมงเย็น วันธรรมดากลางสัปดาห์ จองคิวสำหรับ 5 ที่นั่ง ได้คิวอีกทีประมาณ ทุ่มนิดๆ (มี 20 คิวก่อนหน้า) จองโดยให้ชื่อเล่นและเบอร์โทรไว้แล้วพนักงานจะโทรกลับมาเมื่อถึงคิวได้โต๊ะ ความจริงสามารถโทรจองทางโทรศัพท์ได้แต่จะมีโควต้าของแต่ละวัน ส่วนใหญ่ถ้าเป็นตอนเย็นร้านจะไม่ค่อยรับจองทางโทรศัพท์เพราะโควต้าจะเต็มเร็ว ร้านจะให้วอล์คอินมาเท่านั้น

วันนี้ได้นั่งโต๊ะข้างในสุดริมหน้าต่าง ร้อนมากๆ ถึงขั้นต้องเปิดพัดลมเป่า เสียบรรยากาศในการทานอาหารไปบ้าง
อาหารรสชาติทั่วไปตามแบบฉบับของโมโม่ บริการช้ามาก เนื่องจากคนเยอะมากแน่นร้านเลย พนักงานมีไม่เพียงพอต่อลูกค้า พนักงานค่อนข้างวุ่นมากแต่ก็ยังบริการดีมีความยิ้มแย้มแจ่มใสไม่เหวี่ยง

เนื้อมีสองแบบ : ติดมัน และไม่ติดมัน
บาร์ตักผักมีให้เลือกหลากหลาย เช่น ผักบุ้ง ผักกาด เห็ดหอม เห็ดเข็มทอง
บาร์น้ำมีพนักงานช่วยตัก แต่ก็มีช่วงที่พนักงานไม่อยู่เช่นกัน สามารถช่วยเหลือตัวเองได้เลย น้ำมีมากมายเช่น น้ำอัดลม ชาเขียว น้ำพันช์ น่ำองุ่นเคียวโฮ ช็อกโกแลต

ตอนนี้ราคาเนตแล้วจะอยู่ที่หัวละ 658.9฿ ร้านสามารถออกใบกำกับภาษีได้ด้วย
ใครใช้บัตรเครดิต KTC หรือบัตรกรุงเทพ ต้องใช้ “แต้ม” ในการแลกรับส่วนลดได้ เช่น KTC 1,000 คะแนน ลด 100 บาท และมีแบบใช้คะแนนเพื่อมา 2 จ่าย 1 ด้วย แต่ใช้คะแนนค่อนข้างเยอะอยู่
วันนี้มาทานกัน 5 คน ทั้งหมด 3,294.5฿ ใช้ปั๊มบัตรจอดรถได้ฟรี 6 ชม."
"หลังจากตกลงกันว่าจะทานอะไร สุดท้ายจบที่โมโม มีคิวหน้าร้านอยู่ประมาณนึง แต่พอเราจะไปเอาคิว พนักงานพาไปโต๊ะเลยค่ะ ถือว่าดีไม่ต้องรอคิว

จัดการสั่งเนื้อสัตว์ที่อยากทานมาลงโต๊ะ เดินไปกดเครื่องดื่ม และหยิบผักสดมาเพิ่มค่ะ

การทานโโมไม่มีรูปแบบตายตัวนะคะ แล้วแต่สไตล์ใครสไตล์มันเลยค่ะ ใครชอบทานแบบไหนเอาเลย

ส่วนเราเบสิกมากค่ะ เนื้อสัตว์ ลวก แล้วทานเลย แค่นี้ก็ฟินแล้วค่ะ จบท้ายมื้อด้วยขนม และไอศครีม อีกหน่อย full พอดีเลย"
"แนะนำชาบู-สุกี้ต้นตำรับจากญี่ปุ่น สำหรับสายเนื้อกันอีกแล้วจ้า วันนี้เรามาทานกันที่ MoMo Parsdise สาขาเทอร์มินอล 21 ราคาอยู่ที่ 599++

ที่นี่มีซุปให้เลือก 4 ซุป ซึ่งซุปแต่ละตัวแนะนำให้ทานคู่กับซอสเเต่ละชนิดแตกต่างกันอยู่เเล้ว เชื่อเค้าเหอะ มันอร่อยจริง
ซุปชาบู-ชาบู ทานคู่ ซอสงา พอนสึ หรือ สวีทโชยุ
ซุปสุกี้ยากี้ ทานคู่ไข่ไก่ดิบ
ซุปคารามิโซะ ทานคู่ ซอสคารามิโสะ และซอสงา
ซุปทงคตสึ ทานคู่ ออยซอส และสวีทโชยุ

ที่ร้านให้เลือกได้สองซุป วันนี้เราเลือกซุปคารามิโซะ และ ทงคตสึ ส่วนผัก เห็ด และลูกชิ้นมีให้เลือกหยิบในไลน์บุฟเฟ่

คุ้มไม่คุ้มไม่รู้ วันนี้เราจัดไปเต็มที่ แค่หมูสามถาด ใครสายเนื้อมาที่นี่ รับรองว่าคุ้มแน่นอน ตอนจบอย่าลืมปิดท้ายด้วย ไดฟุกุหลากรส และไอศกรีม homemade  ไอศกรีมชาโคลคือดี อร่อยลงตัว ไอศกรีมบ๊วยให้ความสดชื่นแบบแก้เลี่ยนได้ดี สั่งเลย..อร่อยทุกรส"
"ปกติทานโมโม่ก็ทานที่ร้านตลอดเลยค่ะ มีเปลี่ยนสาขาบ้างอะไรบ้าง แต่ไม่เคยคิดจะสั่งมาบ้านเลยเพราะกลัวว่าจะไม่คุ้ม ด้วยความที่เป็นคนทานเยอะมากในบุฟเฟต์555555555

แต่นี่ครั้งแรกที่ลองสั่งเพราะเห็นเซ็ตเมนูในแอพ delivery (Grab) ดูคุ้มดี เลยลองสั่งโมโม่มาทานที่บ้านค่ะ✨🏠

🍲 Value Set ชุดทำทานเองที่บ้าน — 539 บาท*
สามารถเลือกเนื้อสัตว์, ซุป, รสชาติไดฟุกุ (3 ชิ้น) เองได้
เราเลือกเนื้อหมูคุโรบูตะ (ส่วนสันคอ) 330 กรัม, ซุปชาบูชาบู (ซอสให้ตามซุปค่ะ), ไดฟุกุรสสตรอว์เบอร์รี่-ชาเขียว-คัสตาร์ด ค่ะ
ถึงใน Grab จะเขียนว่าเหมาะสำหรับทานคนเดียว แต่เราทานกับพ่อ 2 คนทานไม่หมดค่ะ5555555 (จนต้องมาทานทั้งบ้าน) คือเขาให้เยอะกว่าที่คิด ให้ครบเลยค่ะคือมีผักให้ มีโมจิ มีข้าวญี่ปุ่น มีอุด้ง ครบเครื่องมาก ทานแล้วอิ่มกำลังดีไม่จุกเหมือนตอนพยายามทานให้คุ้มแบบที่เคยทำมา
เนื้อหมูปกติตอนอยู่ที่ร้านเราไม่เคยสั่งเลยค่ะ (จะซัดแต่เนื้อ) พอสั่งหมูมาบ้านก็รู้สึกว่าคุ้ม คือคุณภาพดี แถมให้เยอะ (ถาดเดียวแต่อัดแน่นมา 3 ชั้น นึกว่าหมดตั้งแต่ชั้นแรกแบบที่อื่น ๆ แต่นี่คือเยอะเลยค่ะ) ผักหรืออะไรก็สด ไดฟุกุก็ดี คุณภาพไม่แผ่วแม้จะสั่งมาทานที่บ้านค่ะ ดีงามมาก✨

*ยังไม่ลดราคา บางทีจะมี code ลดแบบ pop-up ขึ้นมา ได้ลดอีก 80-100 บาทค่ะ ต้องรอโค้ดมาแล้วสั่ง! คุ้มค่ะ"
"วันนี้ผ่านมาอโศก เป็นครั้งแรกที่ได้มาลองสาขานี้
สงสัยว่าวันนี้ฝนตก คนเลยอยู่บ้านกัน วันนี้ได้ทานเลยโดยไม่ต้องต่อคิว !!!!

ตามเดิมทีเด็ดสุกี้น้ำดำ ชุบไข่ไก่สดและ ชาบู
- เนื้อ USDA short plate / Brisket ชุบไข่ละลายในปาก
- เนื้อเป็ดดี นุ่มหนึบ ไม่หนาเกินไป จิ้มพอนซึฉ่ำๆ
- ไก่ไม้ไผ่ คือไก่สับกรุบๆ
- ผักสลัด / ผักต้ม / เส้นหนึบ
- เครื่องดิ่มครบครัน
- ของหวาน ไอติมหลากหลายและโมจิอร่อยยยยย หนึบมาก"
"มาทานโมโม่มื้อเย็นวันอาทิตย์ แทบไม่ต้องรอคิวเลยครับ คนไม่เยอะมาก วันนี้เลือกน้ำซุปชาบูกับสุกี้
-ไก่ไม้ไผ่ ส่วนตัวเฉยๆน้ะครับ เนื้อนุ่ม แต่รู้สึกคล้ายหมูสับ
- อกเป็ด เนื้อไม่แข็งมาก กำลังดีครับ
- เนื้อ us อร่อยครับ เนื้อที่นี่คุณภาพ มาจรฐานดีมากๆ ชอบๆ
- ส่วนเนื้อหมู วันนี้สไลด์หนาไปหน่อยครับ

มาที่ของหวานวันนี้ได้ลอง ไอติมมะม่วง ไม่หวานมากไป เป็น sorbet ส่วน ไอติมบ๊วย แอบติดหวานไปนิดนึงครับ
ไดฟูกุ รส คัสตารด์ กับ สตอเบอรี่อร่อยดีครับ

พนักงานบริการดีครับ"
"ไม่ได้ทานโมโม่นานมาก กลับมาทานอีกทีก็เลยอาจจะพลาดไม่ได้สั่งเนื้อสัตว์มาลองชิมทุกรายการ

สาขานี้ลูกค้าจะเยอะช่วงกลางวันและเย็น เห็นมีคนมาลงชื่อตั้งแต่ร้านเปิด การจัดการโดยรวมทำได้ดี มีถุงมือพลาสติกบริการ

มื้อนี้เน้นทานเป็นเนื้อวัว ถ้าเป็นราคา 599++ จะมีแค่ 2 แบบคือ เนื้อติดมันและไม่ติดมัน คุณภาพถือว่าใช้ได้ในราคาที่จ่าย ผักสด, เครื่องอื่นๆ, และสลัดตรง buffet bar ความหลากหลายอาจจะน้อยไปหน่อย น้ำจิ้มสั่งเพิ่มได้ที่โต๊ะ

ของหวาน ลองไอศครีมไปแค่บางรสกับโมจิไส้คัสตาร์ด รสค่อนข้างหวาน ยังไม่ใช่แบบที่ชอบ"
"ร้านบุฟเฟย์ชาบูดีงามด้วยคุณภาพคุ้มราคา การันตีความอร่อยด้วยคิวที่ยาวตลอดเวลาในช่วงเย็นหลังเลิกงาน ที่ไม่รับโทรศัพท์จองต้องwalk inเท่านั้น แต่ดีงานที่มีโทรตามคิวตลอดไม่ต้องรอหน้าร้าน

เมนฟุเนื้อสัตว์มีให้เลือกไม่เยอะ แต่เพื่อนที่กินเนื้อบอกว่าเนื้อคือดีย์มากแต่กินเนื้ออย่างเดียวก็ฟินแล้ว อีกทั้งกลิ่นน้ำซุปก็หอม รสชาติก็กลมกล่อม

น้ำซุปมี 4 อย่างโดยน้ำจิ้มจะเปลี่ยนไปตามน้ำซุปที่เราเลือก เคยลองหมดแล้ว สุดท้ายกผ้กลับมากินน้ำใส และสุกี้น้ำดำอยู่ดี เพราะถ้าสั่งน้ำดำจะได้ไข่ไก่เอามาทำไข่ดองได้ และส่วนผสมในการดองไข่ต้องมีน้ำจิ้มยูสุมาใส่ในไข่ดอง 20 นาทีด้วย🤣 ซึ่งไข่ไก่ที่นี่สดโครตๆเพราะคนญี่ปุ่นเอามาจิ้มกินดิบๆกับเนื้อ

วิธีทำไข่ดอง ( แนะนำให้ทำตั้งแต่เริ่มเพาาะต้องดอง 20 น.) ใส่โชยุ พริกและกระเทียม ต้นหอม และน้ำจิ้มยูสุอีกนิหน่อย แล้วสั่งข้าวสวยร้อนๆมาฟินมาก"
Mo Mo Paradise ร้านบุฟเฟ่ต์ที่เราสามารถ กินได้ไม่อั้นเท่าที่เราทานไหว มีทั้งแบบสุกี้และชาบู วันนี้เรามากินแบบชาบู เขาให้เราเลือกน้ำซุปได้ 2 ชนิด ในด้านคุณภาพของอาหารอยู่ในระดับที่ดีเยี่ยมไม่ว่าจะเป็นอาหารคาวหรือของหวาน รวมถึงน้ำดื่มก็มีหลากหลายชนิดให้เลือกรับประทาน รับรองว่ามาร้านนี้อิ่มแบบจุกๆไปเลย แต่ว่ามาร้านนี้ต้องทำใจเพราะถ้ามาสายแล้วคิวรอนาน อาจจะหิวจนตาลายก็ได้
"ราคาเพิ่มจาก 590 มาเป็น 599 สั่งได้ทุกอย่างในเมนู

น้ำซุป 4 ตัว เลือกได้ 2 ตัว

ชอบน้ำซุป สุกี้ รสจะเค็ม ค่อนข้างจัด ไว้หย่อนๆ เนื้อสัตว์ให้สุก ไม่ซด

จะซดดื่ม กับ น้ำซุป ชาบูชาบู ค่ะ มันจะจืด และ เริ่มกลมกล่อม ขึ้นเรื่อยๆ เมื่อ จุ่ม ต้ม สารพัดสิ่งลงไป

ข้อดีของ 2 น้ำซุปนี้ คือ

สั่ง ซุป สุกี้ จะได้ น้ำจิ้ม จะได้ น้ำจิ้ม งา ข้นๆ อร่อย กับ ปอนสึ หรือ น้ำส้ม สายชู หมัก รสเปรี้ยว ทานกับ หอมซอย หัวไช้เท้าพริก

สั่ง ซุป ชาบู ชาบู จะได้ ไข่อนามัย ค่ะ ใช้ไข่แดง ตีแตก และ จิ้มกับเนื้อ หรือ หมู ที่เราลวกค่ะ ส่วนไข่ขาว แนะนำให้ ใส่ลงในน้ำซุปใส ชาบู ต้มให้สุก

มีน้ำซุปอีก 2 ตัว ไม่ได้ลอง

เนื้อ เป็ด หอม ไม่สาบ
เนื้อ วัว และ หมู มีให้เลือก แบบ ติดมัน กับ ไม่ติดมัน สั่ง สลับไปมาได้ทุกอย่างค่ะ

ขนม

อย่าลืม เหลือท้องไว้กินไอติม ในตุ่มเล็กๆ แช่เย็นเจี๊ยบ กับโมจิ หลายรสด้วยนะค่ะ

น้ำดื่ม รวมอยู่ใน ราคา บุฟเฟต์แล้ว free flow ค่ะ

ราคา 599 ++"
"📍Mo-mo Paradise at Terminal 21
เกิดอยากจะกินโมโม้ขึ้นมา ช่วงนี้ร้านมีโปร Party set 990.-
เหมาะสำหรับทาน 2-3 คน (แต่ที่บ้านเรากินกัน 4 คนก็อิ่มนะ😂)

ในชุดมี เนื้อUS เนื้อAustralia หรือใครจะเลือกเป็นหมูก็ได้
ซุป 1 ชนิด เพิ่มซอสอีกซอสละ 25.-
ผัก 2 ชุด ข้าว 2 ถ้วย อุด้ง 1 ถ้วย
ไก่ไม้ไผ่ 2 ถุง ไดฟุกุ 3 ลูก

เราสั่งใน Robinhood นะะะ
อร่อนเหมือนกินที่ร้าน😋"
"Da Best Sukiyaki !!!
ชอบมาก ราคาดี คุ้มค่า คาวหวานครบ อิ่มแบบจุกๆ
มาตรฐานคุณภาพอาหารยังคงเหมือนเดิม เพิ่มเติมคือคิวรอนานเหมือนเดิม ต้องตั้งท้องรอ จึงจะรอคิวได้นาน

วันนี้มาจัด แบบ จุกๆ
##USDA short plate
##สุกี้น้ำดำ และ ทงคัตสึ
##ไอติมบ๊วย ข้าวญี่ปุ่น มะม่วง และชาร์โค

บริการช้าบ้าง เพราะคนเยอะเข้าใจได้"
"บุฟเฟต์สุดคุ้มที่จ่ายเพียง 616 บาท เนื้อสัตว์แม้มีให้เลือกแค่ 5 อย่าง คือ USDA angus beef, Australian Beef, หมูคุโรบุตะ ส่วนท้อง และสันคอ สุดท้ายคือเนื้อเป็ด แต่แค่มาทานเนื้อก็ฟินมากแล้ว ชอบ Australian Beef มาก นุ่ม บาง ชิ้นใหญ่

ร้านว่าไม่ใช้ผงชูรสและสารปรุงแต่งใดๆ ส่วนของไข่ก็ใช้อนามัย ผักตักทานได้เองที่บาร์ ในช่วงนี้ต้องใส่ถุงมือเมื่อตัก ส่วนของน้ำก็มีพนักงานช่วยโดยไม่ต้องสัมผัสเลย

ให้เวลา 100 นาที กำลังอิ่มมาก ถ้ามาชนมื้ออาหาร อาจต้องรอคิวนานหน่อย หลังจากคลายล็อคดาวน์แล้ว ฮิตมากๆ เลยค่ะ"
"🥩 Mo-Mo-Paradise นึกถึงชาบูก็ momo เป็นร้านชาบูเป็นอันดับต้นๆ รสชาติได้มาตรฐาน ด้วยคุณภาพเนื้อ ผักและของหวาน ทางร้านยังคงมี Social distance

🥩 น้ำซุปดำ รสชาติออกหวานเค็ม น้ำจิ้มปอนสึกับไข่เข้ากันได้ดี จิ้มกับไข่ดิบ ตัวไข่จะเคลือบเนื้อทำให้มีรสชาติที่นุ่ม หรือ เอาตัวไข่เคลือบเนื้อ คีบเนื้อลงลวกสัก 3-4 ที ไม่ต้องนานมาก ให้ความฉ่ำของเนื้อยังอยู่ไม่หายไปไหน แล้วทานคู่กับน้ำจิ้มพอนสึ ทำให้รสชาตินุ่ม"
"Momo Paradise สาขา Terminal สาขานี้คนแน่นใช้ได้ ในขณะที่ร้านอื่นๆ ใน Terminal คนหลวมๆแต่ที่นี่ยังต้องรอคิว พนักงานบริการกระฉับกระเฉงกันดี คอยเตือนให้ลูกค้าใส่หน้ากากตลอดเวลาเดินมาตักอาหารข้างนอก

วันนี้ทานทั้งเนื้อหมูเนื้อวัวครบ แต่ที่เน้นๆพลาดไม่ได้คือเนื้อวัวออสซี่วันนี้นุ่มอร่อยเป็นพิเศษ ทานแล้วมีเติมไปหลายถาด ส่วนของหวาน ก็ลอง ไอศครีมครบเกือบทุกรสทั้งชาโคล ชาเขียวบ๊วย มะม่วง ช้าวญี่ปุ่น และแป้งโมจิรสต่างๆ"
"🕔 ลูกค้าเยอะเหมือนเดิม รอประมาณ เกือบสองชั่วโมง

👎🏻 สั่งเป็นน้ำซุปสุกี้ กับชาบู (น้ำดำ) เมื่ออาหารมาครบก็จัดแจงใส่หม้อ รสชาติน้ำชาบูมีรสเปรี้ยว มองหน้ากันทั้งโต๊ะ แต่ก็ทานไปเรื่อย คิดเองว่าสงสัยจะเป็นเพราะน้ำจิ้ม

❌ สรุปเลยไปถามพนักงานได้เรื่องเลย พนักงานปรุงผิดให้ ต้องขอเปลี่ยนหม้อด่วน

⭕️ พนักงานแก้ไขโดยการเปลี่ยนหม้อให้ใหม่ การบริการอื่นๆดี


🥤เครื่องดื่มยังตักเองไม่ได้ จะมีพนักงานตักให้

🥬ผักสด ตักเองได้แล้ว แต่ต้องใส่ถุงมือ"
เวลาอยากกินสุกี้ญี่ปุ่นหรือชาบูชาบู ก็คือถึงโมโม่พาราไดซ์เป็นอันดับต้นๆตลอด ด้วยคุณภาพของเนื้อที่เสิร์ฟ ผัก และเครื่องเคียงต่างๆ ก็คือคุ้มค่าราคามากๆ ทางร้านยังคงมี Social Distance ระหว่างโต้ะอยู่ก็ทำให้มั่นใจในระดับหนึ่ง คีบผักต้องใส่ถุงมือ พนักงานเป็นคนกดน้ำให้ ซึ่งดีมากๆ แต่เวลาสั่งอะไรได้ไม่ค่อยครบเพราะสั่งหลายอย่างแล้วพนักงานไม่ได้จด ต้องสั่งซ้ำหลายรอบ
